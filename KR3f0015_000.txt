# -*- mode: mandoku-view; -*-
#+TITLE: 渾蓋通憲圖說
#+DATE: 2015-08-24 23:09:40.260429
#+PROPERTY: ID KR3f0015
#+PROPERTY: BASEEDITION WYG    
#+PROPERTY: JUAN 提要
<pb:KR3f0015_WYG_000-1a>¶
欽定四庫全書　　　　　子部六¶
　渾蓋通憲圖説　　　　　天文算法類一(推步之/屬)¶
　　提要¶
　　　　(臣/)等謹案渾蓋通憲圖説二卷明李之藻撰¶
　　　　之藻有頖宫禮樂疏己著錄是書出自西洋¶
　　　　簡平儀法蓋渾天與蓋天皆立圓而簡平則¶
　　　　繪渾天為平圓渾天為全形人目自外還視¶
　　　　蓋天為半形人目自内還視簡平止于一面¶
<pb:KR3f0015_WYG_000-1b>¶
　　　　則以人目定於一處而直視之之所成也其¶
　　　　法設人目自南極或北極以視黄道赤道及¶
　　　　晝長晝短諸規憑視線所經之㸃歸界於一¶
　　　　平圓之上次依各地北極出地以視法取天¶
　　　　頂及地平之周亦歸界于前平圓之内次依¶
　　　　赤道經緯度以視法取七曜恒星亦取歸于¶
　　　　前平圓之内赤道為中圏赤道以外愈近目¶
　　　　則圏愈大而徑愈長赤道以外愈逺目則圏¶
<pb:KR3f0015_WYG_000-2a>¶
　　　　愈小而徑愈短之藻取晝短規為最大圏乃¶
　　　　自南極視之晝短規近目而圏大其意以為¶
　　　　中華之地北極髙凡距北極百一十三度半¶
　　　　以内者皆在其大圏内也卷首總論儀之形¶
　　　　體上卷以下規晝度分時刻及制用之法後¶
　　　　卷諸圖咸根柢於是梅文鼎嘗作訂補一卷¶
　　　　其説曰渾蓋之器以蓋天之法代渾天之用¶
　　　　其製見於元史札馬魯丁所用儀器中竊疑¶
<pb:KR3f0015_WYG_000-2b>¶
　　　　為周髀遺術流入西方然本書黄道分星之¶
　　　　法尚缺其半故此器甚少蓋無從得其制也¶
　　　　兹為完其所缺正其所誤可以依法成造云¶
　　　　云又有璇璣尺解一卷皆足與此書相輔而¶
　　　　行以己見文鼎書中兹不復贅焉乾隆四十¶
　　　　六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
